<!DOCTYPE html>
<html>
  <head>
    <title>Multiforestilling OEG</title>
    <meta charset="utf-8">
    <link rel="stylesheet" href="om3_style.css">
    <meta name="viewport" content="width=device-width, initial-scale=1">
  </head>
  <body>
    <div class="header">
      <h1>Velkommen til OEG's Multiforestilling</h1>
      <p><em>Ørestad Gymnasiums kreative produktion, der hvert år vises på OEG efter måneders slid, slæb og sjov</em></p>
    </div>

  <div class="topnav">
    <a href="index.html">Forside</a>
    <a href="billet_bestilling.html">Bestil billet</a>
    <a href="om.html">Om Multiforestillingen</a>
    <a href="galleri_forside.html">Billedgallerier</a>
    <a id="medvirkende" onclick="document.getElementById('id04').style.display='block'" style="width:auto;">For medvirkende</a> <!denne del>
  </div>
    </div>


    <h2><strong>Om multiforestillingen</strong></h2>
    <p id="an" class:"det">Multiforestillingen er en af OEG's største begivenheder. En årlig produktion af elever til elever. Læs her lidt om de forskellig forestillinger gennem årene:</p>

    <div class="tab">
      <button class="tablinks" onclick="openCity(event, 'Generelt')" id="defaultOpen">Om multiforestillingen</button>
      <button class="tablinks" onclick="openCity(event, 'Mod Uret')">Mod Uret (2020)</button>
      <button class="tablinks" onclick="openCity(event, 'Livretter')">Livretter (2019)</button>
      <button class="tablinks" onclick="openCity(event, 'Elsker')">Elsker Elsker ikke (2017)</button>
      <button class="tablinks" onclick="openCity(event, 'Mack')">Mack the knife (2014)</button>
      <img src="E3.jpg" style="width:100%">
      <img src="E5.jpg" style="width:100%">
      <img src="E1.jpg" style="width:100%">
    </div>

    <div id="Generelt" class="tabcontent">
      <h3>Lidt om OEG's Multiforestilling</h3>
      <h4>Navnet multiforestilling afspejler blandingen af forskellige kunstarter som skuespil, musik, dans og medieproduktioner og er unik for Ørestad Gymnasium.</h4>
      <p class:"det">Hvert år laver OEG en såkaldt multiforestilling, hvor 70-100 elever medvirker. Forestillingstypen er unik for Ørestad Gymnasium med et stort mix af genrer og stilarter. Udover de klassiske kunstarter som skuespil, musik og dans inddrager vi også medieproduktioner, som er vigtigt for os, da skolen har en markant medieprofil. Der er netop sat helt nyt lysudstyr og baggrundstæppe op i dramalokalet, så det fremstår i topstand.</br></br>
<i>”Jeg synes det særlige ved Ørestad Gymnasiums forestilling er samspillet mellem teater og medie. Forestillingen giver mulighed for, at ligegyldig om din kreativitet ligger i musik, skuespil, scenografi eller film, så har man mulighed for at være med. Jeg synes også, at det er fedt, at selvom det er lærerstyret, så har eleverne meget indflydelse på, hvordan stykket skal sættes op.”</i></br>
– Mathilde Mundt Jørgensen</br></br>
<strong>Forestillingstype</strong></br></br>
Forestillingen er en stilistisk rodekasse, der henter inspiration fra mange forskellige steder. Musikken består altid af mange genrer, og numrene flettes ind, så de passer til handlingen. Ofte har forestillingerne et humoristisk præg, og det er efterhånden også en tradition, at publikum inddrages i en eller anden form. Vi går ofte efter det lidt skæve univers, og er tit blevet fascineret af forskellige kultklassikere. Karakteristisk er også, at forestillingerne moderniseres og tilpasses med nutidige referencer, så de afspejler elevernes univers med dem selv som primære målgruppe.</br></br>
<i>”OEGs multiforestilling var for mig den perfekte måde at møde folk fra de andre linjer og årgange på en måde, som man ellers ikke har mulighed for. Jeg ses stadig tit med den gruppe, jeg spillede sammen med. Personligt har jeg også virkelig udfordret mine egne evner ved f.eks. at skulle lære meget udenad, stå foran et publikum og samarbejde om at skabe noget.”</i></br>
– Silas Victor Phillipson</br></br>
<strong>Forløbet</strong></br></br>
Øveforløbet starter umiddelbart efter efterårsferien. Der øves en eftermiddag om ugen samt to søndage og to hele weekender. Den ugentlige øvegang om eftermiddagen bruges hovedsageligt til at øve i mindre grupper, således at musikere, dansere og skuespillere øver hver for sig. Derfor spiller søndagene og weekenderne en stor rolle i forhold til det sociale sammenhold, og det er også her, processen rykker mest, fordi vi har mulighed for at kombinere de enkelte dele og sætte scener sammen.</br></br>
<strong>Det sociale er vigtigst</strong></br></br>
<i>“Mange siger om OEG, at vi som skole ikke har noget fællesskab, men multiforestillingen er et tydeligt bevis på, at elever fra hvert eneste hjørne af skolen deler et passioneret fællesskab. Dette fællesskab nyder jeg som elev på skolen”.</i></br>
– Marcus Uhre</br></br>
Forestillingen vises i slutningen af januar. Den spiller tre aftener (onsdag, torsdag og fredag), og efter den sidste optræden om fredagen er der oprydning og derefter pizza og øl til alle medvirkende på skolens regning. Det plejer at være en festlig afslutning med mange taksigelser og rosende ord, og det er især her, det går op for os lærere, hvor stor betydning skoleforestillingen har for eleverne. Det er en sand fornøjelse at se eleverne hylde og kramme hinanden. Der er virkelig plads til alle, og der er ingen tvivl om, at de medvirkende elever vil huske denne oplevelse, når de tænker tilbage på deres gymnasietid.</br></br>
<i>”Det fede ved at være med er selvfølgelig, at man får venner på tværs af klasser og årgange, men også at man får et mere personligt forhold til skolen og finder en ny tryghed ved at møde op om morgenen, især hvis man lige er startet.”</i></br>
– Mathilde Mundt Jørgensen</br></br>
<strong>Opbakning</strong></br></br>
Både de medvirkende elever og lærere møder opbakning til projektet fra resten af skolen, og elevernes indsats bliver tydeligt påskønnet. Det kan fx være i form af et aftensmadsmåltid betalt af skolen, lovligt fravær i et morgenmodul, et anerkendende klap på skulderen eller rosende ord fra sin matematiklærer, der aftenen før har set forestillingen. De to sidste år har de deltagende lærere og elever efter veloverstået forestillingsforløb også været i teatret på skolens regning og se en professionel musikforestilling på et teater i København. Multiforestillingen bliver anset som værdifuld for skolekulturen på Ørestad Gymnasium.</br></br>
Tekst: Mette Asaa, dramalærer</p></br></br>

    </div>

    <div id="Mod Uret" class="tabcontent">
      <h3>Anmeldelse af multiforestillingen: Mod Uret⏳</h3>
      <p  class:"det"><i>Anmeldt af Ida Marie Klarskov Vesterdahl, 3.M</i></br></br>I går fik jeg den gevaldige fornøjelse at være den første tilskuer til årets multiforestilling ”Mod Uret”, da jeg var inviteret til generalprøven. Det var en gribende og livlig forestilling, der både underholdt mig, men faktisk også gav mig tårer i øjnene.</br></br>
Forestillingen er både relaterbar og humoristisk. Forestillingen er bygget op omkring en rammefortælling, der handler om en pige, Ella, der skal nå at skrive et manuskript om tid til sit dramahold. Hun har kun to timer til at skrive manuskriptet færdig i. For at nå at aflevere til tiden får hun råd fra sine to venner, Hans og Louise. De har vidt forskellige tilgange til opgaveskrivning, men de formår stadig at give hende nogle idéer. De idéer bliver så manifisteret for øjnene af publikum i form af for eksempel dansesekvenser, vittige sketches og musiknumre.</br></br>
Alle scenerne fortolker konceptet tid på hver deres kreative måde. Der er alt fra ballet og violinspil til en Michael Jackson efterligning til en Løvens Hule parodi. En specifik scene, som virkelig gjorde indtryk på mig, var en scene, hvor der var en gruppe af elever, der hver og én fortalte, hvad de fortrød. Der var en stor variation af udtalelser som f.eks. ”jeg fortryder at jeg valgte Fransk B” eller ”jeg fortryder at jeg aldrig fik sagt undskyld”. Men i slutningen blev deres ”pity party” afbrudt og de blev mindet om, at der var masser af tid tilbage af deres liv. At det var spild af tid at sidde og fortryde sin fortid, når der var så meget andet, de kunne lave. Den scene gav mig virkelig en klump i halsen.</br></br>
Noget som jeg i hvert fald ikke fortryder, er de to timer, som jeg brugte af min aften i går på at se, ”Mod Uret”. Der var virkelig ikke et eneste tidspunkt, hvor jeg kedede mig. Det kan måske godt lyde lidt overdrevet. Man kunne godt tænke: ”Ida, måske er det lige lidt i overkanten at skamrose forestillingen til sådan en grad?”. Og ja, måske var jeg også lidt træt, da jeg så den. Og måske er det derfor, at jeg virkelig ikke kan se noget dårligt ved den. Men I andre kommer jo også til at være trætte efter en lang dag, derfor kommer det til at være præcist lige så underholdende for jer. Men spøg til side, alt spillede bare virkelig godt sammen. Alle medvirkende er virkelig talentfulde, musikken er spot on og plottet er yderst opfindsomt. Så nu er der vist kun et spørgsmål tilbage: Når Ella mon at blive færdig med sin dramaaflevering til tiden? Der er kun en måde at finde ud af det på…  Skynd dig at købe billetter til årets multiforestilling, ”Mod Uret” – to timer man ikke fortryder!</p>
    </div>

    <div id="Livretter" class="tabcontent">
      <h3>Anmeldelse af multiforestillingen: Livretter</h3>
      <p  class:"det"><i>Anmeldt af Emma Borch</i></br></br>
        <strong>En velsmagende menu</strong></br></br>
Mad er ikke <i>bare</i> mad.</br></br>
Mad danner ofte også ramme om sociale arrangementer og lægger op til den ene debat efter den anden. Disse temaer og mange flere formår årets multiforestilling, Livretter, på ubesværet vis at komme omkring.</br></br>
Stykket er sammensat af mindre sketches – alle med mad som gennemgående rød tråd. Og netop dén opsætning gør det muligt for både skuespillere, dansere og musikere at hoppe let og elegant mellem stilarter som 50’er rock, smuk violinmusik og en humoristisk veganersang.</br></br>
<strong>En god skefuld samfundsrelevans</strong></br></br>
Madproduktion og diverse diæter debatteres heftigt i dagens Danmark, så selvfølgelig møder man både en kødfanatiker, en flok selvudråbte “allergikere”, et par stykker på slankekure og både aktivistveganere og hippieveganere. De mange tilgange til mad portrætteres med en god portion humor, og stykket virker derfor aldrig nedgørende.</br></br>
Dermed ikke sagt, at man som publikum ikke udfordres og inddrages. Som en del af showet uddeles der flere gange både snacks og flyers, og når uddelerne af lækre flæskesvær er iført grisekostumer, så går budskabet rent ind. Også fra scenen uddeles der små kærlige stikpiller i form af relaterbare jokes.</br></br>
<strong>Lækker varieret kost</strong></br></br>
Én ting er budskabet, en anden er udførelsen, som her er i top. Skuespil, dans og musik komplimenterer hinanden godt og variationen mellem de tre fungerer bare. Især de tilbagevendende tjenere og menu-opbygningen rammer forestillingen fint ind, og foruden de reelle snacks, virker de velintegrerede småfilm og andre medieindslag som appetizers inden den næste ret. Intet af det ovenstående ville dog være det samme uden de flotte kostumer.</br></br>
Alt i alt sidder man som publikum tilbage med en følelse af, at det hele nok skal gå i sidste ende, for så længe vi kan grine af os selv og hinanden, finder vi sikkert ud af det. Men som fortaler for ananas på pizza, sidder man dog også tilbage og føler sig en smule angrebet, da den nok evige diskussion selvfølgelig var uundgåelig at bringe op.</br></br>
TAK FOR MAD!</br></br></p>
    </div>

    <div id="Elsker" class="tabcontent">
      <h3>Anmeldelse af multiforestillingen: Elsker, elsker ikke</h3>
      <p class:"det"><strong>“Elsker, elsker ikke” er en montage-forestilling. Dette års tema er forelskelse og heartbreaks, og alle scener og sekvenser består af elevernes egne historier – fiktive, som sande, poetiske, skøre, intense, humoristiske og kærlige montage-bidder, som eleverne har arbejdet på ned til mindste detalje.</Strong></br></br>
<i>Anmeldt af Trine Schloss Pedersen, Uddannelseschef og tidl. dramalærer</i></br></br>
En montage-forestilling består af en masse vidt forskellige små scener og sekvenser, bundet sammen af ét fælles tema.  Montagen ‘Elsker, elsker ikke’ byder på: kølige facts om kærlighed som kemi, ”flow-tv-indslag” om forskellige OEG-racers forholden sig til køn (!), der er talkshow-elementer, performancebidder og træk fra det absurde såvel som det klassiske teater, voxpop, lyrik og masser af skøn musik og dans, som binder montagebidderne og det evige dilemma sammen.  Alt sammen for at vise de fleste sider af, hvad der sker, når man er forelsket eller er blevet dumpet, og sidder tilbage med et knust hjerte.</br></br>
<strong>Selvironiske referencer til kærligheds- og OEG-liv</strong></br>
Forestillingen fremstår meget unik, spækket med både autentiske og ikke mindst selvironiske referencer til de unges kærlighedsliv – og ikke mindst -det levede OEG-liv. Montagebidderne bindes sammen af fire overskønne værter, der på overbevisende vis dels rammesætter montageforestillingen – motiverer nye montagebidder, nye perspektiver på kærlighedstemaet og dels selv gennemspiller en klassisk lille kærlighedskomedie. Han tror, at hun tror, at han tror ….
Der er indslag, hvor der spilles klart på en selvironisk humoristisk karikatur. Følelser og udtryk forstørres op og eksploderer. Som når karakteren fra Biotek-studieretningen fremstilles som  ”For lækker til OEG”, eller figuren i montagen: ”Jeg stalker ikke”, udleverer sig selv samt OEG-fuck-boy’en, der kommer til kort med parolen: Stik ind, stik ud, stik af ….</br></br>
<strong>Sublim forestilling</strong></br>
I enkelte heartbreak-montagebidder kunne man ønske sig en anelse mere dramaturgisk veltrimmede dialoger og monologer. Der kunne måske spares lidt på nogle verbale klicheer og gentagelser – og i stedet investeres mere i det kropslige, gestiske udtryk, som understøtter budskabet. For, hvad der gælder for journalistikken gælder (altså) også nogle gange for teateret: Don’t tell it, show it! Måske er det prisen for reel samskabelse?</br></br>
Det ændrer IKKE ved at det samlede indtryk af forestillingen ‘Elsker, elsker ikke’ er fortrinlig – det er en sublim OEG co-creation. Herfra skal lyde en kæmpe cadeau til eleverne, men også de tre lærere, der har knoklet forud for forestillingen og troet på projektet.</br></br>
<strong>‘G-strengene’ leverer varen</strong></br>
Musik og sang spiller selvfølgelig også en yderst central rolle i årets multiforestilling. Bandet med det lumre navn: ”G-strengene og de hede kys …”  leverer varen. Disse lumre, men dygtige musikere har i sandhed mange strenge at spille på: harpe, fløjtespil, rock, pop, indie, swing, hip hop m.m.. Den musikalske og vokale montage understøtter således på fornem vis forestillingens visuelle udtryk gennem et intenst og varmt sammenspil – og der er flere musikalske indslag, som også byder på en sangmæssig præstation, der fik de der berømte nakkehår til at rejse sig …</br></br>
<strong>Dygtige dansere</strong></br>
Det generelle indtryk er, at forestillingens danse-koregrafier absolut forstørrer de forskellige kærlighedstemaer op og leger, i bedste montagestil, med kønsroller, stereotyper, klicheer og humor og intimitet. Danserne er alle meget dygtige, og det et er en fornøjelse at overvære.</br></br>
I langt de fleste montagebidder synes harmonien mellem musik, dans og udtryk exceptionel fin i Elsker, elsker ikke. Mod slutningen drager de yderst dygtige og delikate lingeri-klædte dansere publikum ind i et kropsligt og musikalsk meget sensuelt univers, hvor tempoet skrues op gennem musik, udtryk, scenografi  – og det fungerer!</br>
En komisk ”Flamingo-dans” synes dog knap så understøttende, mindre ren i udtrykket som de øvrige danse-sekvenser. Derimod skal en smuk duet-dans fremhæves – hvor to dansere, to kroppe flyder sammen og sluger publikum ind i intimiteten mellem to mennesker – montagen emmer her af nærvær, spejlinger og poesi.</br></br>
<strong>Visuelt forfriskende</strong></br>
Lyd og lys rimer også på hjerte og smerte i forestillingens univers. Den varme røde farve er selvfølgelig gennemgående og velvalgt i såvel scenografi som mange kostumer. Der er også montagebidder, der på forfriskende vis bryder med dette i både lyssætning, kostume og scenografi. Det giver forestillingen en friskhed i farver og rytme. Visuelt hjælpes forestillingen også på vej med videoprojektioner, hvilket også er udført og afviklet på en yderst behagelig og balanceret måde. Her matcher det både montage-fortællingen og koreografi uden at virke altmodisch (måske kunne man ønske sig et større lærred?).</br></br>
<strong>Kærligheds-hyldest</strong></br>
Det imponerende show slutter med en stor hyldest til kærligheden. G-strengene og De hede Kys får hjælp fra Beatles og giver den gas med ”All you need is love”. HELE holdet bag forestillingen stemmer i, og hjerter, kærlighedens ultimative symbol, vælter frem for og bag –  og falder ned fra himlen. Det er indiskutabelt et brag af en afslutning på montagen, og et godt gæt er, at publikum hver eneste aften vil skråle med på All you need is love …
Succesen er hjemme – for HELE holdet – så kom ud af novembermørket onsdag, torsdag eller fredag aften i uge 46! Dvæl en stund ved det vigtigste i livet, du undgår ikke at blive varm om hjertet, og du – love is all you need!</br></br></br>
</p>

</div>

    </div>

    <div id="Mack" class="tabcontent">
      <h3>Anmeldelse af multiforestillingen: Mack The Knife</h3>
      <p class:"det">Årets Multiforestilling Mack the Knife bød både på halvnøgne piger, Tekken-inspireret bitchfight og blodige tragedier.</br></br>
      <i>Anmeldelsen er skrevet af Tor Blaabjerg Sørensen, 2.b</i></br></br>
      Scenen er tom, mørk og stille. Skuespillerne, musikerne, danserne og de tekniske folk bag musicalen er nervøse, men det er alligevel en professionelt behersket stemning der dominerer, i det stadigt forholdsvis mennesketomme OEG. Musicalholdet er samlet i musiklokalet for at give de sidste meddelelser, og sørge for at der er styr på de små finesser.</br></br>
              Tiden går, og allerede her klokken 18:35 - 25 minutter før forestillingens start - er køen begyndt at vokse. De mange rækker af stole er, med undtagelse af Frits Zeiglers kone og to børn, et kamera og jeg, tomme, ligesom der er tomt for mennesker på og bag scenen. Det tålmodige publikum er allerede begyndt at summe, som sådanne gør før forestillinger.</br></br>
              Nu nærmer vi os. Gennem musiklokalets, ellers forholdsvis lydisoleret, vægge hvor musicalholdet pt. opholder sig, høres de spændte unger skråle »OKI OKI OKI, OJ OJ OJ!«. Nu er de klar. De forlader alle musiklokalet, og indtager deres pladser bag scenen og ved lyd- og lyspulten ved caféen. En sang med det fengende stykke »God is watching us« sættes på. Ikke en sang jeg ville have sat på, da jeg skulle mene, at de mange mennesker der allerede har fyldt kantinen, og stadigt venter på at få lov til at sætte sig, skulle gøre scenefolkene nervøse nok. Men nu ser Gud også med. </br></br>
  Fire musiknumre senere er det blevet tid til at ‘dørene’ åbnes, og publikum får lov at tage plads. Det gør publikum, og det går stærkt. Publikummet løber bogstavligt talt ned for at finde en god plads, og i løbet af 20 sekunder er de første 7 rækker så godt som fyldte. </br></br>
  Nogle skuespillere har sneget sig op på scenen, og jeg kan mærke, at de gerne snart vil i gang. Klokken 19.07 - 7 minutter efter planlagt start - får vi over højtalerne beskeden, at de venter på at skolens lys på de øvrige etagerne slukkes. Det er åbenbart sværere end som lige så. </br></br>
  Klokken 19.13 sker det så, årets Multiforestilling, Mack the Knife, begynder.</br></br>
  Vi bliver til at starte med introduceret for skuespillerne, og det er allerede tydeligt, at der i årets musical bliver farverig og glamourøs. Hovedpersonen Mack the Knife, spillet af Marcus Uhre fra 2.j, introducere sig, og så snart han åbner munden, rejser alle mine kropshår sig i en stor omgang kuldegysninger. Mack the Knife spilles ikke; han udleves, og han gør det godt. Marcus er som skabt til rollen som den hårde gangster med slikhår og hat, og det ses tydeligt at han nyder scenen og rampelyset. Marcus overrasker mig ikke, for selvom, at man nemt kan få et indtryk af Marcus som at være en stille indadvendt dreng, har han et klart talent for at indleve sig i andre roller – Et
  potientiale der for alvor kommer til udtryk i stykket, fra start til slut.</br></br>
            Der opstår nogle problemer med mikrofonerne på scenen, men skuespillerne er cool og spiller videre som om, at intet var sket. Uheldigvis fortsætter mikrofonproblemerne gennem hele stykket. Ikke noget der ødelægger det, det er bare pisse irriterende, at sådanne ting ikke virker. </br></br>
            Alle på scenen er opmærksomme og bevidste, hvilket er rigtig dejligt at se på. Der er intet værre end folk der fumler ukoncentreret rundt på scenen. </br></br>
            Replikkerne sidder også i skabet hos alle, men som man kunne forvente, lyder replikkerne i starten som netop replikker, og først senere inde i showet, begynder de at lyde naturlige. </br></br>
            Sangerne og musikerne giver den gas, og der er god power og massere af livsglæde i musikken. Der er en god blanding af kraftige, dominerende og overvældende, samt små, fine, lyse og skrøbelige sangstemmer. På instrumenterne er stemningen rolig, der er ingen tvivl om, at de ved hvad de laver. Ligefra bas til klaver og trommesæt er der styr på tingene. </br></br>
            Men heller ikke her er der ingen problemer. Når skuespillerne på scenen og sangerne i siden skal synge sammen, går det galt. Lyden er dårlig, og er i vidt forskellige højder, og hele konstellationen bliver ustabil, når de forsøger at forene stemmerne. Der er ikke nok styr på det, og hele siturationen virker usikker og kaotisk. </br></br>

  Danserne er i starten desværre som replikkerne, en smule ude af takt, og har ikke det store overskud. De er presset. Heldigvis bliver det bedre i løbet af stykket, og allerede senere i første akt, har de mere styr på deres moves. </br></br>

  Medieproduktionerne er gennemarbejdet, flotte og syret. Den første produktion er en reklamefilm for den drablige men highclass plastikkirurg “Cut ’n’ Go”. De er udemærket klar over de muligheder de har i forhold til resten af stykket, og udnytter dem så selv. Uden at have spurgt ham tror jeg, at Per Helmer er stolt. Desuden er der et dybereliggende budskab i medieproduktionen, end hvad der ellers kunne have været. Der bliver i produktionen taget dybt pis på vores samfundskultur, hvor vi  så let som ingenting kan manipulere på kroppens størrelser, former og farver, altsammen i jagten på den perfekte krop. </br></br>
  Netop skæve størrelser, former, farver og eksistenser er der mange af i årets musical. Der er en række karakterer der er specielt værd at lægge mærke til, for eksempel Fitch, spillet af Anders Yttesen fra 3.f, der er en kikset fyr iført hawaiiskjorte (ikke at der er noget kikset ved det), seler og briller. Han stammer, snøfter og piber før, under og efter hver sætning, og er altid forvirret og bange for at andre bliver sure på ham. Og så skal han efter planen giftes med den udadvente, højtråbende og glamourøse Polly Peachum. Rollen som Fitch bliver specielt sjov, hvis man kender Anders når han ikke er i sin rolle. Udenfor rollen er Anders nemlig stik modsat Fitch, så jeg må sige, at det er godt gået, han udfylder rollen så godt.</br></br>
            Det er også værd at lægge mærke til kirurgen og bedemanden, spillet af Karítas Pálmadóttir fra 2.b og Anne Hauder fra 3.a – et umage par, der har fundet ud af, at de delte samme interesse i døde mennesker. Man ser kun parret få gange i løbet af stykket, men det er altid en fornøjelse at få besøg af det ret specielle par, der lever af døde mennekser.
            Så er der Macks bande, den tumpet indvandrertrio spillet af Hakan Memedi fra 3.f, Silas Phillipson fra 2.m og Emilie Thygesen fra 3.l. Gruppen bringer i løbet af forstillingen utallige grin på banen, når de fyrer op for deres syngende sprog og store forbrug af vendinger som »Wallah«.</br></br>
            Her til sidst bliver jeg også nødt til at nævne Mrs. Peachum, Polly Peachum og Lucy, spillet af Julia Aastrup fra 1.i, Amalie Thorning fra 2.h og Caroline Juel fra 2.i. De tre dramaqueens passer næsten alt for godt sammen, som taget ud af en af de mange dårlige Disneyfilm.</br></br>
            Første akt løber af sted i højt tempo og pludseligt er det pause. Og pausen er velfortjent, for stemningen har aldrig været så hed til en musical på OEG, som den gjorde i slutningen af første akt. De røde “Red Light District”-lamper lyser scenen op og afsløre de omkring 10 letpåklædte piger iført lingeri, der danser så publikum holder vejret. Danserne smider hæmningerne og giver den gas som om, at det var det mest naturlige; dog spottede jeg et forlegent smil eller to, der bare underbygger hvor speciel en situration der er, at smide tøjet for 300 ukendte publikum. Og det bliver ikke bedre (eller bliver det netop bedre?) når Mack the Knife pludseligt bliver strippet, og bliver kastet rundt på scenen iført underbukser og håndjern. Sikke en afslutning… </br></br>


  Den glade stemning fra første akt lever på ingen måde videre i andet akt. Vi er på vej til sandhedens time, nogle skal straffes, nogle skal dø. Macks kærlighedsliv er byttet ud med tragedier, og Mack står hurtigt foran sin dødsdom til lyden af sangen “Skyfall” af Adele. Pludseligt, midt ud af ingenting, viser Mack en anden side af sig. Han er ikke blot en simpel kriminel, men springer ud som kapitalisme- og systemkritikker, med finurlige udtryk som »Småborgerlige koben«. Nærmest ligeså pludselig er slutningen, hvor det højtspillet drama afgøres på en totalt uventet måde, der på mange måder tilføjer forestillingen flere dimensioner. Men ikke alt har jeg tænkt mig at afsløre, så det må i selv opleve, når forestillingen igen fremføres torsdag og fredag.</br></br>
  Og ja, jeg er frisøren i showet, og ja, Johanna Mcdonalds leggings var stramme… </br></br></br></p>
    </div>

    <div id="id04" class="modal1">
      <form class="modal1-content animate" action="/action_page.php" method="post">
        <div class="imgcontainer">
          <span onclick="document.getElementById('id04').style.display='none'" class="close" title="Close Modal">&times;</span>
          <img src="E5.jpg" alt="Avatar" class="avatar">
        <form name="login">
          <div class="container">
            <form name="loginForm" method="post" action="login.php">
            <table width="30%"  align="center">

            <tr>
            <td colspan=2 class="login"><b>Login</b></td>
            </tr>

            <tr>
            <td class="bogstav">Username:</td>
            <td><input type="text" size=25 name="userid"></td>
            </tr>

            <tr>
            <td class="bogstav">Password:</td>
            <td><input type="Password" size=25 name="pwd"></td>
            </tr>

            <tr>
            <td><input class="button" type="submit" onclick="return check(this.form)" value="Login"></td>
            </tr>

            </table>
            </form>
        </div>

        </form>

    </div>
    </div>
<script type="text/javascript" src="javascript.js"></script>

  </body>
</html>
